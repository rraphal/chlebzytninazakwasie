# Przepis na chleb żytni na zakwasie

Jest szansa, że uda się i Tobie. Zachęcam do eksperymentów.

## Składniki na 1 bochenek

- 332g mąki żytniej chlebowej, typ 720
- 10g soli
- 276g wody
- 153g aktywnego zakwasu ([procedura dokarmiania](./dokarmianie_zakwasu.md))

## Instrukcja

1. Do miski wsyp mąkę, sól
2. Przygotuj wodę o temperaturze 33 st. C i dodaj do ciasta
3. Dodaj zakwas, rozmieszaj z wodą. 
4. Zmieszaj krótko wszystkie składniki, aż do połączenia
5. Mieszaj ciasto w mikserze planetarnym (lub normalnym, z końcówkami do ciasta) przez 7 minut na średnich obrotach. Ciasto będzie miało ciężką konsystencję gliny.
6. Zgarnij ciasto ze ścianek w jedno miejsca, przykryj folią spożywczą, odstaw na 40 minut.
7. Przygotuj formę - idealna będzie keksówka o wymiarach 25x10cm. NIE większa.
8. Formę wysmaruj olejem i oprósz mąką
9. Przełoż ciasto do formy.
10. Wstaw do zimnego piekarnika na 1,5h. Razem z ciastem wstaw garnek z gotującą się wodą.
11. Wyjmij ciasto, nagrzej piekarnik do 240 st. C. 
12. Jak piekarnik nagrzeje się SOLIDNIE, lekko spryskj ciasto wodą i wstaw do piekarnika na środkowy poziom. Aby uzyskać chrupiącą skórkę należy zapewnić w pierwszej fazie pieczenia obecność pary wodnej. W tym celu można razem z ciastem wstawić np. w metalowej miseczce 50-100ml gotującej się wody.
13. Po 20 minutach zmniejsz temperaturę do 210 st. C. Możesz też lekko spryskać wnętrze piekarnika wodą. Piecz jeszcze 20 minut.
14. Wyjmij ciasto i nie zwlekając wyjmij z formy. Pozostaw na kratce aż do ostygnięcia, najlepiej przez całą noc. Nie żryj za szybko!

Gratulacje!

